<!DOCTYPE html><html lang="en"><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Godard osvaja Kinoteku - FilmofilTest</title><meta name="description" content="U novom tjednu kino Kinoteka nastavlja ciklus Jacquesa Tatija, s filmovima Trafic (1971). i Parada (1974.), nakon čega započinje s prikazivanjem ciklusa jednog od najpoznatijih redatelja francuskog novog vala, legendarnog Jean-Luca Godarda. Posljednji Tatijev filmski naslov u kojem se pojavljuje slavni lik gospodina Hulota – Trafic bit će prikazan u utorak, 19."><meta name="generator" content="Publii Open-Source CMS for Static Site"><link rel="canonical" href="https://dpoljak.github.io/filmofil/godard-osvaja-kinoteku.html"><link rel="alternate" type="application/atom+xml" href="https://dpoljak.github.io/filmofil/feed.xml"><link rel="alternate" type="application/json" href="https://dpoljak.github.io/filmofil/feed.json"><meta property="og:title" content="Godard osvaja Kinoteku"><meta property="og:site_name" content="FilmofilTest"><meta property="og:description" content="U novom tjednu kino Kinoteka nastavlja ciklus Jacquesa Tatija, s filmovima Trafic (1971). i Parada (1974.), nakon čega započinje s prikazivanjem ciklusa jednog od najpoznatijih redatelja francuskog novog vala, legendarnog Jean-Luca Godarda. Posljednji Tatijev filmski naslov u kojem se pojavljuje slavni lik gospodina Hulota – Trafic bit će prikazan u utorak, 19."><meta property="og:url" content="https://dpoljak.github.io/filmofil/godard-osvaja-kinoteku.html"><meta property="og:type" content="article"><style>:root{--body-font:-apple-system,BlinkMacSystemFont,"Segoe UI",Roboto,Oxygen,Ubuntu,Cantarell,"Fira Sans","Droid Sans","Helvetica Neue",Arial,sans-serif,"Apple Color Emoji","Segoe UI Emoji","Segoe UI Symbol";--heading-font:var(--body-font);--post-entry-font:var(--body-font);--logo-font:var(--body-font);--menu-font:var(--body-font)}</style><link rel="stylesheet" href="https://dpoljak.github.io/filmofil/assets/css/style.css?v=20fe642ca3f34bd91ee9430a2b063e2c"><script type="application/ld+json">{"@context":"http://schema.org","@type":"Article","mainEntityOfPage":{"@type":"WebPage","@id":"https://dpoljak.github.io/filmofil/godard-osvaja-kinoteku.html"},"headline":"Godard osvaja Kinoteku","datePublished":"2017-09-19T00:31","dateModified":"2020-12-24T11:06","description":"U novom tjednu kino Kinoteka nastavlja ciklus Jacquesa Tatija, s filmovima Trafic (1971). i Parada (1974.), nakon čega započinje s prikazivanjem ciklusa jednog od najpoznatijih redatelja francuskog novog vala, legendarnog Jean-Luca Godarda. Posljednji Tatijev filmski naslov u kojem se pojavljuje slavni lik gospodina Hulota – Trafic bit će prikazan u utorak, 19.","author":{"@type":"Person","name":"Filmofil"},"publisher":{"@type":"Organization","name":"Filmofil"}}</script></head><body><header class="topbar" id="js-header"><div class="topbar__inner"><a class="logo" href="https://dpoljak.github.io/filmofil/">FilmofilTest</a></div></header><div class="content"><div class="infobar"><div class="infobar__update">Last Updated: <time datetime="2020-12-29T12:54">December 29, 2020</time></div><div class="infobar__search"><form action="https://dpoljak.github.io/filmofil/search.html"><input type="search" name="q" placeholder="search..." aria-label="Search input"> <button type="submit" aria-label="Submit"><svg role="presentation" focusable="false" width="15px" height="14px"><use xlink:href="https://dpoljak.github.io/filmofil/assets/svg/svg-map.svg#search"/></svg></button></form></div></div><main class="main"><article class="post"><header class="u-header post__header"><h1>Godard osvaja Kinoteku</h1><div class="u-header__meta u-small"><div><a href="https://dpoljak.github.io/filmofil/authors/filmofil/" title="Filmofil">Filmofil</a> <time datetime="2017-09-19T00:31">September 19, 2017 </time><a href="https://dpoljak.github.io/filmofil/tags/godard/" class="u-tag u-tag--1">Godard</a></div></div></header><div class="post__entry u-inner"><p><strong>U novom tjednu kino Kinoteka nastavlja ciklus Jacquesa Tatija, s filmovima <em>Trafic</em> (1971). i <em>Parada</em> (1974.), nakon čega započinje s prikazivanjem ciklusa jednog od najpoznatijih redatelja francuskog novog vala, legendarnog Jean-Luca Godarda.</strong></p><p>Posljednji Tatijev filmski naslov u kojem se pojavljuje slavni lik gospodina Hulota – <strong><em>Trafic</em></strong> bit će prikazan u utorak, 19. rujna. Ovoga puta Hulot je dizajner automobila koji kreće na put u Amsterdam kako bi na sajmu automobila predstavio svoj najnoviji model. No na putu ga očekuju mnoge prepreke i pitanje je hoće li stići na vrijeme.  U srijedu, 20. rujna slijedi razigrana i maštovita <strong><em>Parada</em></strong> u kojoj Tati na pozornici izvodi cirkuska djela i još jednom se dokazuje kao majstor komedije.</p><p>Sredinom tjedna u Kinoteku stiže francuski novi val (<em>Nouvelle vague</em>)<em> </em> s najboljim filmskim uratcima jednog od svojih začetnika i najznačajnijih predstavnika, Jean-Luca Godarda. Ciklus započinje u četvrtak, 21. rujna s naslovom <strong><em>Do posljednjeg daha</em></strong> iz 1960. godine, koji se uvrštava među najvažnija ostvarenja ovog pokreta, a riječ je ujedno i o prvom Godardovom filmu uopće. U ulozi Michaela Poiccarda gledamo Jean-Paula Belmonda koji nakon krađe i ubojstva s djevojkom pokušava pobjeći u Rim. <em>Do posljednjeg daha</em> označio je i prekretnicu unutar novovalnog pokreta, između ostalog zbog uporabe tzv. <em>jump cuts</em> – iznenadnih promjena kadra.</p><p>U petak, 22. rujna gledamo <strong><em>Živjeti svoj život</em></strong>, Godardovu dramu iz 1962. o životu mlade parižanke ispričanu kroz dvanaest priča s Annom Karinom u glavnoj ulozi. Nana (A. Karina) radi u trgovini gramofonskim pločama, no sanja o tome da postane glumica te odlučuje ostaviti muža i dijete. Bez novaca i bez mogućnosti da upiše glumu prepušta se životu pariške prostitutke. Uskoro se zaljubi u mladog umjetnika i pokušava prekinuti sa starim načinom života. Glazbu za film potpisuje legendarni Michel Legrand.</p><p>Tjedan u Kinoteci zatvorit će u subotu, 23. rujna glasoviti <strong><em>Mali vojnik</em></strong> iz 1963., s motivima alžirskog rata i ponovno Annom Karinom u glavnoj ulozi. Film prati Brunu, mladog člana francuske tajne službe koji u Švicarskoj pokušava izbjeći regrutaciju. Odbija zadatak da ubije aktivista alžirskog Fronta nacionalnog oslobođenja (FLN) i u međuvremenu se zaljubljuje se u Veronicu nepoznatih političkih veza. Francuzi počinju sumnjati da je Bruno dvostruki agent.</p><p>Svi filmovi prikazuju se od 20 sati. Cijena ulaznice za filmske projekcije iznosi 15 kuna, osim za subotnju projekciju koja se prikazuje u sklopu programa Centra Cesarec <strong><em>Vrata širom otvorena</em></strong> uz besplatan ulaz za sve građane. Ulaznice je moguće kupiti na blagajni kina sat vremena prije projekcije ili online na <a href="http://www.ulaznice.hr/">www.ulaznice.hr</a>.</p></div><aside class="post__aside"><div class="post__last-updated u-small">This article was updated on December 24, 2020</div><div class="post__share"></div></aside><footer class="post__footer"><div class="post__bio box"><div><h4 class="h6"><a href="https://dpoljak.github.io/filmofil/authors/filmofil/" title="Filmofil">Filmofil</a></h4></div></div><nav class="post__nav box"><div class="post__nav__prev"><a href="https://dpoljak.github.io/filmofil/ciklus-jacquesa-tatija-u-kinoteci.html" class="post__nav__link" rel="prev"><div class="u-small">Previous Post<h5>Ciklus Jacquesa Tatija u Kinoteci</h5></div></a></div><div class="post__nav__next"><a href="https://dpoljak.github.io/filmofil/ja-bih-u-kinoteku.html" class="post__nav__link" rel="next"><div class="u-small">Next Post<h5>Ja BiH u Kinoteku</h5></div></a></div></nav><div class="post__related box"><h3 class="box__title">Related posts</h3><div class="post__related-wrap"><figure class="post__related-item"><figcaption><h4 class="post__related-title"><a href="https://dpoljak.github.io/filmofil/hitchcock-se-vraca-u-kinoteku.html" class="inverse">Hitchcock se vraća u Kinoteku</a></h4><time datetime="2017-11-14T01:23" class="u-small">November 14, 2017</time></figcaption></figure><figure class="post__related-item"><figcaption><h4 class="post__related-title"><a href="https://dpoljak.github.io/filmofil/ja-bih-u-kinoteku.html" class="inverse">Ja BiH u Kinoteku</a></h4><time datetime="2017-09-26T01:00" class="u-small">September 26, 2017</time></figcaption></figure></div></div></footer></article></main><div class="sidebar"><section class="box authors"><h3 class="box__title">Authors</h3><ul class="authors__cotainer"><li class="authors__item"><div><a href="https://dpoljak.github.io/filmofil/authors/filmofil/" class="authors__title">Filmofil</a> <span class="u-small">Post: 64</span></div></li></ul></section><section class="newsletter box box--gray"><h3 class="box__title">Newsletter</h3><p class="newsletter__description">Sign up to receive email updates and to hear what's going on with us!</p><form>...</form></section><section class="box"><h3 class="box__title">Tags</h3><ul class="tags"><li><a href="https://dpoljak.github.io/filmofil/tags/25-fps/">25 FPS</a> <span class="u-small">(1)</span></li><li><a href="https://dpoljak.github.io/filmofil/tags/akcija/">akcija</a> <span class="u-small">(1)</span></li><li><a href="https://dpoljak.github.io/filmofil/tags/alien/">Alien</a> <span class="u-small">(1)</span></li><li><a href="https://dpoljak.github.io/filmofil/tags/animafest/">Animafest</a> <span class="u-small">(3)</span></li><li><a href="https://dpoljak.github.io/filmofil/tags/anime/">anime</a> <span class="u-small">(1)</span></li></ul></section></div><footer class="footer"><a class="footer__logo" href="https://dpoljak.github.io/filmofil/">FilmofilTest</a><nav><ul class="footer__nav"></ul></nav><div class="footer__copyright"><p>Powered by <a href="https://getpublii.com" target="_blank" rel="nofollow noopener">Publii</a></p></div></footer></div><script>window.publiiThemeMenuConfig = {    
        mobileMenuMode: 'sidebar',
        animationSpeed: 300,
        submenuWidth: 'auto',
        doubleClickTime: 500,
        mobileMenuExpandableSubmenus: true, 
        relatedContainerForOverlayMenuSelector: '.navbar',
   };</script><script defer="defer" src="https://dpoljak.github.io/filmofil/assets/js/scripts.min.js?v=3dc768003cc6d66c9e7bf0904e71d3e8"></script><script>var images = document.querySelectorAll('img[loading]');

      for (var i = 0; i < images.length; i++) {
         if (images[i].complete) {
               images[i].classList.add('is-loaded');
         } else {
               images[i].addEventListener('load', function () {
                  this.classList.add('is-loaded');
               }, false);
         }
      }</script></body></html>