<!DOCTYPE html><html lang="en"><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Liburnia poziva na Stanje pripravnosti - FilmofilTest</title><meta name="description" content="18. izdanje festivala hrvatskog dokumentarnog filma obogaćeno je s međunarodnim filmskim programom Stanje pripravnosti koji daje uvid u ekstremističke pokrete i tendencije u Europi. 18. Liburnia Film Festival su konferencijom za medije najavili izvršna direktorica LFF-a Jelena Androić, članovi produkcijskog tima Borko Novitović i Ivan&hellip;"><meta name="generator" content="Publii Open-Source CMS for Static Site"><link rel="canonical" href="https://dpoljak.github.io/filmofil/liburnia-poziva-na-stanje-pripravnosti.html"><link rel="alternate" type="application/atom+xml" href="https://dpoljak.github.io/filmofil/feed.xml"><link rel="alternate" type="application/json" href="https://dpoljak.github.io/filmofil/feed.json"><meta property="og:title" content="Liburnia poziva na Stanje pripravnosti"><meta property="og:site_name" content="FilmofilTest"><meta property="og:description" content="18. izdanje festivala hrvatskog dokumentarnog filma obogaćeno je s međunarodnim filmskim programom Stanje pripravnosti koji daje uvid u ekstremističke pokrete i tendencije u Europi. 18. Liburnia Film Festival su konferencijom za medije najavili izvršna direktorica LFF-a Jelena Androić, članovi produkcijskog tima Borko Novitović i Ivan&hellip;"><meta property="og:url" content="https://dpoljak.github.io/filmofil/liburnia-poziva-na-stanje-pripravnosti.html"><meta property="og:type" content="article"><style>:root{--body-font:-apple-system,BlinkMacSystemFont,"Segoe UI",Roboto,Oxygen,Ubuntu,Cantarell,"Fira Sans","Droid Sans","Helvetica Neue",Arial,sans-serif,"Apple Color Emoji","Segoe UI Emoji","Segoe UI Symbol";--heading-font:var(--body-font);--post-entry-font:var(--body-font);--logo-font:var(--body-font);--menu-font:var(--body-font)}</style><link rel="stylesheet" href="https://dpoljak.github.io/filmofil/assets/css/style.css?v=20fe642ca3f34bd91ee9430a2b063e2c"><script type="application/ld+json">{"@context":"http://schema.org","@type":"Article","mainEntityOfPage":{"@type":"WebPage","@id":"https://dpoljak.github.io/filmofil/liburnia-poziva-na-stanje-pripravnosti.html"},"headline":"Liburnia poziva na Stanje pripravnosti","datePublished":"2020-08-19T14:50","dateModified":"2020-12-24T11:06","description":"18. izdanje festivala hrvatskog dokumentarnog filma obogaćeno je s međunarodnim filmskim programom Stanje pripravnosti koji daje uvid u ekstremističke pokrete i tendencije u Europi. 18. Liburnia Film Festival su konferencijom za medije najavili izvršna direktorica LFF-a Jelena Androić, članovi produkcijskog tima Borko Novitović i Ivan&hellip;","author":{"@type":"Person","name":"Filmofil"},"publisher":{"@type":"Organization","name":"Filmofil"}}</script></head><body><header class="topbar" id="js-header"><div class="topbar__inner"><a class="logo" href="https://dpoljak.github.io/filmofil/">FilmofilTest</a></div></header><div class="content"><div class="infobar"><div class="infobar__update">Last Updated: <time datetime="2020-12-29T12:54">December 29, 2020</time></div><div class="infobar__search"><form action="https://dpoljak.github.io/filmofil/search.html"><input type="search" name="q" placeholder="search..." aria-label="Search input"> <button type="submit" aria-label="Submit"><svg role="presentation" focusable="false" width="15px" height="14px"><use xlink:href="https://dpoljak.github.io/filmofil/assets/svg/svg-map.svg#search"/></svg></button></form></div></div><main class="main"><article class="post"><header class="u-header post__header"><h1>Liburnia poziva na Stanje pripravnosti</h1><div class="u-header__meta u-small"><div><a href="https://dpoljak.github.io/filmofil/authors/filmofil/" title="Filmofil">Filmofil</a> <time datetime="2020-08-19T14:50">August 19, 2020 </time><a href="https://dpoljak.github.io/filmofil/tags/goran-devic/" class="u-tag u-tag--1">Goran Dević</a></div></div></header><div class="post__entry u-inner"><p><strong>18. izdanje festivala hrvatskog dokumentarnog filma obogaćeno je s međunarodnim filmskim programom Stanje pripravnosti koji daje uvid u ekstremističke pokrete i tendencije u Europi.</strong></p><p><strong>18. Liburnia Film Festival</strong> su konferencijom za medije najavili izvršna direktorica LFF-a Jelena Androić, članovi produkcijskog tima Borko Novitović i Ivan Lucić, glasnogovornica festivala Hana Galogaža Lanča te predstavnik RIJEKE 2020 Bernard Koludrović.</p><p>Androić je izrazila zadovoljstvo što će među 21 filmom u ovogodišnjoj konkurenciji (od njih ukupno 33) svjetsku, hrvatsku ili festivalsku premijeru imati čak 9 naslova. Riječ je o filmovima 5.4 Lucije Ane Ilijić (samostalna produkcija), Bez lica Davida Lušičića (ADU/Zebra), Doktorice, pem v' grobeka Nikoline Barić (samostalna produkcija), Kaj to ja radim Maria Papića (Renko), Odjeci Mateja Đuzela (Adria Visio / Flip Clip), Ono drugo selo Jadrana Bobana (Fade In), Starac i roda Tomislava Jelinčića i Alana Stankovića (Antitalent/Tramal Films/Transmedia Production; Hrvatska/Slovenija/Italija), Užarska radionica Ivana Delimara Vlaste Delimar (Domino) i Zašto mama vazda plače? Karmen Obrdalj (Akademija umjetnosti Banja Luka/samostalna produkcija; BiH/Hrvatska).</p><p>U konkurenciji za nagradu za najbolji film festivala po ocjeni žirija, najbolji film po izboru publike, najbolji regionalni film (autori ili produkcije iz Primorsko-goranske, Istarske i Ličko-senjske županije) te stručne nagrade za najbolju režiju, montažu, fotografiju i dizajn zvuka, ove će se godine natjecati još i Catamine Sunčice Ane Veldić i Vedrana Husremovića (Kinoklub Zagreb), Ivanova igra Tomislava Žaje (Gral Film), Jabuka, tri dvopeka, jogurt Anite Čeko (Kinoklub Zagreb), Još uvijek ne znam Bele Bračko Milešević (Blank), Moj svemir Yuliye Molina (ADU), Mila Karla Voriha (ADU), Porvenir Renate Poljak (REA), Posljednja kino predstava Jasmine Beširević (ADU), Prazni sati Mate Ugrina (Berlin Academy of Arts/Dinaridi Film; Njemačka/Hrvatska), Program tvog kompjutera Inese Antić (Infinum), U ime Republike Hrvatske Gorana Devića (15. umjetnost) i Za let si dušo sigurna Ante Mitrovića (ADU). Bez obzira na "neobičnu" godinu, na natječaj za prijave filmova pristiglo ih je oko 90, među kojima i dosad svakako najveći broj njih (više od 10) s područja Primorsko-goranske županije.</p><p>"To nas veseli jer dokazuje motivatorsku ulogu Liburnia Film Festivala –autori i autorice ovih prostora u sve većoj mjeri snimaju dokumentarne filmove, ili ih se lakše odvaže poslati na festival i prikazati pred većom publikom, a i jedno i drugo je dobro", kazala je Jelena Androić.</p><p>Direktor i selektor festivala Oliver Sertić u konkurenciju je odabrao popriličan broj filmova mlađih autorica i autora, koji često "klize" prema eksperimentalnom filmu i filmskom eseju, a na "malu Ljetnu" se, na radost festivala, vraćaju i LFF-ovoj publici poznate autorice i autore, od kojih neki i višestruki laureati, kao što su Goran Dević, Tomislav Žaja, Jadran Boban, Renata Poljak ili David Lušičić.</p><p>Najveća je ovogodišnja novost spoj Liburnia Film Festivala s programom Rijeke 2020 - Europske prijestolnice kulture i poseban međunarodni program naslovljen Stanje pripravnosti, koji uključuje šest međunarodnih dokumentarnih filmova. Riječ je o vrsnim dokumentarističkim ostvarenjima koja bilježe ekstreme naše političke sadašnjosti, neovisno događaju li se oni u "starim" demokracijama, Norveškoj, Švedskoj i Njemačkoj, ili na "problematičnom istoku", u Bugarskoj, Mađarskoj, Rumunjskoj, Grčkoj.</p><p>Stanje pripravnosti će, osim razgovora s redateljima, uživo ili video pozivom, uključivati i masterclass predavanje te okrugli stol o tipskim nacionalizmima i pokretima koji za cilj imaju urušavanje pluralizma i temeljnih civilizacijskih vrijednosti. Na tragu teme filmskog programa Stanje pripravnosti te reflektirajući prekinutost i neizvjesnost 2020. godine, nalazi se i ovogodišnji LFF-ov vizual, čiji je autor Bernard Blašković iz Studija Pixel, koji na pola ispresijeca crna boja koja nečitkim i prekinutim čini i samo ime festivala.</p><p>Borko Novitović je, pak, najavio LFF-ove radionice u izvedbi partnera festivala, Prvi put snimam u produkciji Filmaktiva za filmske entuzijaste i početnike, Filmska početnica u produkciji partnera festivala Restarta, te tradicionalna Pića s autorima, Q&amp;A razgovore s gostima festivala svakog popodneva.</p><p>Posljednjeg dana festivala prikazuju se filmovi Mađarska 2018. i Dnevnik Diane Budisavljević između čijih će projekcija biti poznato tko su laureati 18. LFF-a. Autorica Dnevnika, Dana Budisavljević posljednjeg dana festivala također će održati i case study.</p><p>Organizatori Liburnia Film Festivala napominju da će pratiti epidemiološku situaciju do festivala, te ga za posjetitelje učiniti sigurnim, sukladno svim preporukama lokalnog i nacionalnog stožera civilne zaštite. To će značiti i manji broj sjedećih mjesta u publici, pa posjetitelje pozivaju da čim ranije svoje ulaznice nabave online, putem sustava Moje karte.</p><p>18. Liburnia Film Festival organizira Udruga LFF, suorganizator je Restart, a partner Festival Opatija. Podržavaju ga Hrvatski audiovizualni centar, Društvo hrvatskih filmskih redatelja, RIJEKA 2020, Grad Opatija, Primorsko-goranska županija, Turistička zajednica Grada Opatije i drugi podupiratelji. Cjelogodišnji program razvoja organizacije, Udruge LFF, podržava Zaklada "Kultura nova".</p><p>Sve ostale detalje te detaljan raspored projekcija i događanja potražite na <a href="http://liburniafilmfestival.com/">službenim stranicama LFF-a</a>.</p></div><aside class="post__aside"><div class="post__last-updated u-small">This article was updated on December 24, 2020</div><div class="post__share"></div></aside><footer class="post__footer"><div class="post__bio box"><div><h4 class="h6"><a href="https://dpoljak.github.io/filmofil/authors/filmofil/" title="Filmofil">Filmofil</a></h4></div></div><nav class="post__nav box"><div class="post__nav__prev"><a href="https://dpoljak.github.io/filmofil/fantastic-zagreb-kultni-i-divlji-filmovi.html" class="post__nav__link" rel="prev"><div class="u-small">Previous Post<h5>Fantastic Zagreb - kultni i divlji filmovi</h5></div></a></div><div class="post__nav__next"><a href="https://dpoljak.github.io/filmofil/starac-i-roda-otvorila-punoljetni-liburnia-film-festival.html" class="post__nav__link" rel="next"><div class="u-small">Next Post<h5>Starac i roda otvorila punoljetni Liburnia Film Festival</h5></div><img src="https://dpoljak.github.io/filmofil/media/posts/67/responsive/external-content.duckduckgo.com-xs.jpg" loading="lazy" alt=""></a></div></nav><div class="post__related box"><h3 class="box__title">Related posts</h3><div class="post__related-wrap"><figure class="post__related-item"><a href="https://dpoljak.github.io/filmofil/starac-i-roda-otvorila-punoljetni-liburnia-film-festival.html" class="c-card__image"><img src="https://dpoljak.github.io/filmofil/media/posts/67/responsive/external-content.duckduckgo.com-xs.jpg" loading="lazy" height="315" width="474" alt=""></a><figcaption><h4 class="post__related-title"><a href="https://dpoljak.github.io/filmofil/starac-i-roda-otvorila-punoljetni-liburnia-film-festival.html" class="inverse">Starac i roda otvorila punoljetni Liburnia Film Festival</a></h4><time datetime="2020-08-25T12:54" class="u-small">August 25, 2020</time></figcaption></figure></div></div></footer></article></main><div class="sidebar"><section class="box authors"><h3 class="box__title">Authors</h3><ul class="authors__cotainer"><li class="authors__item"><div><a href="https://dpoljak.github.io/filmofil/authors/filmofil/" class="authors__title">Filmofil</a> <span class="u-small">Post: 64</span></div></li></ul></section><section class="newsletter box box--gray"><h3 class="box__title">Newsletter</h3><p class="newsletter__description">Sign up to receive email updates and to hear what's going on with us!</p><form>...</form></section><section class="box"><h3 class="box__title">Tags</h3><ul class="tags"><li><a href="https://dpoljak.github.io/filmofil/tags/25-fps/">25 FPS</a> <span class="u-small">(1)</span></li><li><a href="https://dpoljak.github.io/filmofil/tags/akcija/">akcija</a> <span class="u-small">(1)</span></li><li><a href="https://dpoljak.github.io/filmofil/tags/alien/">Alien</a> <span class="u-small">(1)</span></li><li><a href="https://dpoljak.github.io/filmofil/tags/animafest/">Animafest</a> <span class="u-small">(3)</span></li><li><a href="https://dpoljak.github.io/filmofil/tags/anime/">anime</a> <span class="u-small">(1)</span></li></ul></section></div><footer class="footer"><a class="footer__logo" href="https://dpoljak.github.io/filmofil/">FilmofilTest</a><nav><ul class="footer__nav"></ul></nav><div class="footer__copyright"><p>Powered by <a href="https://getpublii.com" target="_blank" rel="nofollow noopener">Publii</a></p></div></footer></div><script>window.publiiThemeMenuConfig = {    
        mobileMenuMode: 'sidebar',
        animationSpeed: 300,
        submenuWidth: 'auto',
        doubleClickTime: 500,
        mobileMenuExpandableSubmenus: true, 
        relatedContainerForOverlayMenuSelector: '.navbar',
   };</script><script defer="defer" src="https://dpoljak.github.io/filmofil/assets/js/scripts.min.js?v=3dc768003cc6d66c9e7bf0904e71d3e8"></script><script>var images = document.querySelectorAll('img[loading]');

      for (var i = 0; i < images.length; i++) {
         if (images[i].complete) {
               images[i].classList.add('is-loaded');
         } else {
               images[i].addEventListener('load', function () {
                  this.classList.add('is-loaded');
               }, false);
         }
      }</script></body></html>